{
  "data": [
    [
      "1",
      "၂၃၊ ၃၆။ သရာ ပကတိ ဗျဉ္ဇနေ ။",
      "သရာ ခေါ ဗျဉ္ဇနေ ပရေ ပကတိရူပါနိ ဟောန္တိ။ မနောပုဗ္ဗင်္ဂမာ ဓမ္မာ ၊ ပမာဒေါ မစ္စုနော ပဒံ ၊တိဏ္ဏောပါရင်္ဂတော အဟု ။"
      
    ],
    [
      "2",
      "၂၄၊ ၃၅။ သရ ကွစိ ။ ",
      "သရာ ခေါ သရေ ပရေ ကွစိ ပကတိရူပါနိ ဟောန္တိ။ ကော ဣမံ ပထဝိံ ဝိစေဿတိ။ ကွစိတိ ကသ္မာ? အပ္ပဿုတာယံ ပုရိသော။"
    ],
    [
      "3",
      "၂၅၊ ၃၇။ ဒီဃံ ။",
      "သရာ ခေါ ဗျဉ္ဇနေ ပရေ ကွစိ ဒီယံ ပပ္ပေါန္တိ ။ သမ္မာ ဓမ္မံ ဝိပဿတော ၊ ဧဝံ ဂါမေ မုနီ စရေ ၊ ခန္တီပရမံ တပေါ တိတိက္ခါ ။ ကွစီ ကသ္မာ?  ဣဓ မောဒတိ ပေစ္စ မောဒတိ၊ ပတိလီယတိ ၊ ပဋိဟညတိ ။"
    ],
    [
      "4",
      "၂၆၊ ၃၈။ ရဿံ။",
        "သရာ ခေါ ဗျဉ္ဇနေ ပရေ ကွစိ ရဿံ ပပ္ပေါန္တိ ။ ဘောဝါဒိနာမ သော ဟောတိ ၊ ယထာဘာဝိ ဂုဏေနသော ။ ကွစီတိ ကသ္မာ? သမ္မာသမာဓိ၊ သာဝိတ္တီ ဆန္ဒသောမုခံ၊ ဥပနီယတိ ဇီဝိတမပ္ပမာယု ။"      
    ],
    [
      "5",
      "၂၇၊ ၃၉။ လော ပဉ္စ တတြာ ကာရော ။",
      "သရာ ခေါ ဗျဉ္ဇနေ ပရေ ကွစိ လောပံ ပပ္ပေါန္တိ ။  တတြစ လောပေ ကတေ အကာရာဂမော ဟောတိ။ သ သီလဝါ ၊သပည၀ါ ၊ဧသ ဓမ္မော သနန္တနော။ သ ဝေ ကာသာဝမရဟတိ၊သ မာနကာမောပိ ဘဝေယျ၊ သ ဝေ မုနိ ဇာတိဘယံ အဒဿိ ။ ကွစီတိ ကသ္မာ? သော မုနိ၊ ဧသော ဓမ္မာ ပဒိဿတိ၊ န သော ကာသာဝမရဟတိ ။"      
    ],
    [
      "6",
      "၂၈၊ ၄၀။ ပရဒွေဘာဝေါ ဌာန။",
      "သရမှာ ပရဿ ဗျဉ္ဇနဿ ဒွေဘာဝေါ ဟောတိ ဌာနေ။ ဣဓပ္ပမာဒေါ ၊ ပုရိသဿ ဇန္တုနော ပဗ္ဗဇ္ဇံ ကိတ္တယိဿာမိ ၊ စာတုဒ္ဒသိ၊ ပဉ္စဒ္ဓသိ ၊ အဘိက္ကန္တရော စန္ဒေါ။ ဌာနေတိ ကသ္မာ? ဣဓ မောဒတိ ပေစ္စ မောဒတိ။"      
    ],
    [
      "7",
      "၂၉၊ ၄ ၂။၀ဂ္ဂေဃောသာ ဃောသာနံ တတိယ ပဌမာ။",
      "၀ဂ္ဂေခေါ ပုဗ္ဗေသံ ဗျဉ္ဇနာနံ ဃောသာ ဃောသ ဘူတာနံ သရမှာ ယထာသင်္ချေံ တတိယပဌမက္ခရာ ဒွေဘာဝံ ဂစ္ဆန္တိ ဌာနေ။ ဧသေဝ စစ္ဇျာနပ္ဖလော ၊ ယတြဋ္ဌိတံ နပ္ပသဟေယျ မစ္စု ၊ သေလေ ယထာ ပဗ္ဗတမုဒ္ဓနိ ဋ္ဌိတော စတ္တာရိ ဋ္ဌာနာနိ နရော ပမတ္တော ။ ဌာနေတိ ကသ္မာ? ဣဓ စေတသော ဒဠ္ၒံ ဂဏှာတိ ထာမသာ ။ ဣတိ သန္ဓိကပ္ပေ တတိယော ကဏ္ဍော ။"   
    ]
    
  ]
}