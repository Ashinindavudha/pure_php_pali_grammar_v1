{
  "data": [
    [
      "1",
      "၁ - ၁ ။ အတ္ထော အက္ခရသညာတော။ \r သဗ္ဗ၀စနာနမတ္ထော အက္ခရေဟေဝ သညာယတေ အက္ခရဝိပတ္တိယံ ဟိ အတ္ထဿ ဒုန္နယတာ ဟောတိ၊ တသ္မာအက္ခရကောသလ္လံ ဗဟူပကာရံ သုတ္တ‌န္တေသု ။"
      
    ],
    [
      "2",
      "၂ - ၂ ။ အက္ခရာပါဒယော ဧကစတ္တာလီသံ။ \n တေ စ ခေါ် အက္ခရာ အပိ အကာရာဒယောဧကစတ္တာလီသံ သုတ္တန္တေသု သောပကာရာ။ တံ ယထာ? အ အာ ဣဤ ဥ ဦ ဧ ဩ၊က ခ ဂ ဃ င၊စ ဆ ဇ ဈ ဉ၊ ဋ ဌ ဍ ဎ ဏ၊ တ ထ ဒ ဓ န၊ ပ ဖ ဗ ဘ မ၊ယ ရ လ ဝ၊ သ ဟ ဠ အံ၊ ဣတိ အ က္ခ ရာ နာမ။တေန ကွတ္ထော? အတ္ထော အက္ခရသညာတော။"
    
    ],
    [
      "3",
      "၃ - ၃ ။ တတ္ထော ဒန္တာ သရာ အဋ္ဌ။ \n တတ္ထ အက္ခရေသု အကာရာဒီသု ဩဒန္တာ အဋ္ဌ အက္ခရာ သရာ နာမ ဟောန္တိ။ တံ ယထာ? အ အာ ဣ ဤ ဥ ဦ ဧ ဩ၊ ဣတိ သရာ နာမ။တေန ကွတ္ထော? သရာ သရေ လောပံ ။"
    
    ],
    [
      "4",
      "၄ - ၄ ။ လဟုမတ္တာ တယော ရသာ။ \n တတ္ထ အဋ္ဌသု သရေသု လဟုမတ္တာ တယော သရာ ရဿာ နာမ ဟောန္တိ။ တံ ယထာ? အ ဣ ဥ၊ ဣတိ ရဿာ နာမ ။ တေန ကွတ္ထော? ရဿံ ။"
      
    ],
    [
      "5",
      "၅ - ၅ ။ အ‌ညေ ဒီဃာ။ \n တတ္ထ အဋ္ဌသု သရေသု ရဿေဟိ အညေ ပဉ္စ သရာ ဒီဃာ နာမ ဟောန္တိ။ တံ ယထာ? အာ ၏ ဦ ဧ ဩ၊ ဣတိ ဒီဃာ နာမ။တေန ကွတ္ထော? ဒီဃံ။"
      
    ],
    [
      "6",
      "၆ - ၈။ သော ဗျဉ္ဇနာ ။ \n ဌပေတွာ အဋ္ဌ သရေ သေသာ အက္ခရာ ကကာရာဒယော နိဂ္ဂဟီတန္တာ ဗျဉ္ဇနာ နာမ ဟောန္တိ။ တံ ယထာ? က ခ ဂ ဃ င၊ စ ဆ ဇ ဈ ည၊ ဋ ဌ ဍ ဎ ဏ၊တ ထ ဒ ဓ န၊ ပ ဖ ဗ ဘ မ၊ ယ ရ လ ဝ၊ သ ဟ ဠ၊ အံ။ဣတိ ဗျဉ္ဇနာ နာမ။တေန ကွတ္ထော? သရာ ပကတိ ဗျဉ္စနေ။"
      
    ],
    [
      "7",
      "၇၊ ၉။ ၀ဂ္ဂါ ပဉ္စ ပဉ္စသော မန္တာ၊ \n တေသံ ခေါ ဗျဉ္ဇနာနံ ကကာရာဒယော မကာရန္တာ ပဉ္စပဉ္စသော အက္ခရာဝန္တော ဝဂ္ဂါ နာမ ဟောန္တိ။ တံ ယထာ? က ခ ဂ ဃ င၊ စ ဆ ဇ ဈ ည၊ ဋ ဌ ဍ ဎ ဏ၊ တ ထ ဒ ဓ န၊ ပ ဖ ဗ ဘ မ၊ ဣတိ ဝဂ္ဂါ နာမ။တေန ကွတ္ထော? ဝဂ္ဂန္တံ ဝါ ဝဂ္ဂေ ။"
   
    ],
    [
      "8",
      "ဂ၊ ၁၀။ အံ ဣတိ နိဂ္ဂဟိတံ ။ \n အံ ဣတိ နိဂ္ဂဟိတံ နာမ ဟောတိ။ တေန ကွတ္ထော? အံ ဗျဉ္စနေ နိဂ္ဂဟိတံ၊"
      
    ],
    [
      "9",
      "၉၊ ၁၁။ ပရ သမညာပယောဂေ။ \n ယာ စ ပန ပရေသု သက္ကတဂန္တေသု သမညာ ဃောသာတိ ဝါ အဃောသာတိဝါ၊ တာ ပယောဂေ သတိ ဧတ္တာပိ ယုဇ္ဇန္တေ။ တတ္ထ ‌ဃောသာ နာမ–ဂ ဃ င၊ ဇ ဈ ဉ၊ ဍ ဎ ဏ၊ ဒ ဓ န၊ ဗ ဘ မ၊ ယ ရ လ ဝ ဟ ဠ၊ ဣတိ ဃောသာနာမ။အဃောသာ နာမ=က ခ၊ စ ဆ၊ ဋ ဌ၊ တ ထ? ပ ဖ၊ သ၊ဣတိ အဃောသာ နာမ ။တေန ကွတ္ထော?ဝဂ္ဂေ ဃောသာဃောသာနံ တတိယ ပဌမာ။"
      
    ],
    [
      "10",
      "၁၀၊ ၁၂၊ ပုဗ္ဗမဓောဌိတပဿရံ သရေန ဝိယောဇယေ ။\n တတ္ထ သန္ဓိံ ကတ္တုကာမော ပုဗ္ဗဗျဉ္ဇနံ အဓောဋ္ဌိတံ အဿရံ ကတွာ သရဉ္စ ဥပရိ ကတွာ သရေန ဝိယောဇယေ၊ တတြာယမာဒိ။"
     
    ],
    [
      "11",
      "၁၁၊ ၁ ၄။ နယေ ပရံ ယုတ္တေ။ \n အဿရံ ခေါ ဗျဉ္ဇနံ အဓောဌိတံ ပရက္ခရံ နယေ ယုတ္တ။ တတြာဘိရတိမိစ္ဆေယျ။ယုတ္တေတိ ကသ္မာ? အက္ကောဇိမံ အ၀ဓိ မံ၊ အဇိနိ မံ၊အဟာသိ မေ။ ဧတ္ထ ပန 'ယုတ္တံ န ဟောတိ။ဣတိ သန္ဓိကပ္ပေ ပဌမော ကဏ္ဍော။"
    
    ]
  ]
}